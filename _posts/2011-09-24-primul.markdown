---
title: 24 septembrie 2011
layout: arhiva
---

Primul hack day în formula asta. Ne inspirăm din succesul hack
day-urilor WoUSO, dar cu mai multe proiecte, să avem de unde alege.

Locația: EG106 în UPB. Înscrierile se fac [pe Eventbrite][].

[pe eventbrite]: http://roseduhackday.eventbrite.com/

## Proiecte

* **[DEX online][]** este transpunerea pe internet a unor
  dicționare de prestigiu ale limbii române. El este creat și întreținut
  de un colectiv de voluntari.  Definițiile sunt preluate textual din
  sursele menționate. O parte din baza de definiții a DEX online este
  disponibilă gratuit sub licența publică generală GNU (GPL).

  Puteți vedea [instrucțiunile de instalare][dexonline-install] și o
  listă cu [task-uri propuse pentru hack day][dexonline-tasks].

[dex online]: http://dexonline.ro/
[dexonline-install]: http://wiki.dexonline.ro/wiki/AccesLaCodulSurs%C4%83
[dexonline-tasks]: http://wiki.dexonline.ro/wiki/ROSEdu


* **[WoUSO][]** (World of USO) este un joc online text, conceput ca
  instrument adițional de curs (USO înseamnă Utilizarea Sistemelor de
  Operare); modulele de joc se bazează pe de o parte pe cunoașterea
  materiei (utilizare Linux) și pe de altă parte pe cultura geek. WoUSO
  permite adăugarea de noi jocuri și oferă platforma necesară unui
  astfel de sistem extensibil (formule și monede dinamice, modul de
  scoring în core, clase utilizator/grup/joc extensibile, modul global
  de administrare a întrebărilor).

  În prezent, proiectul se pregătește de primul release în varianta
  Python/Django (versiunea inițială, scrisă în PHP/Smarty a fost
  folosită cu success timp de 3 ani). Codul este disponibil [prin
  git][wouso-git]. Un fork github este o idee bună și poate fi
  sincronizat înapoi la un moment ulterior.  Pentru Hack Day, tichetele
  din secțiunea [hackday][wouso-tickets] sunt un bun punct de start. De
  asemenea, scrierea de teste unit (în prezent acoperă 15% din cod)
  pentru o mai bună acoperire, este o idee grozavă.

[wouso]: https://wouso.rosedu.org/
[wouso-git]: http://git.rosedu.org/gitweb/?p=wouso-django.git;a=summary
[wouso-tickets]: https://projects.rosedu.org/projects/wousodjango/issues?query_id=12


* **[OsmPoint][]** este un site cu puncte de interes (cafenele,
  restaurante, teatre, etc.) din București, din baza de date
  OpenStreetMap. Se poate căuta o locație după nume, sau toate
  locațiile de un anumit tip, și pot fi introduse locații noi foarte
  ușor.

  Codul sursă este [pe GitHub][osmpoint-git] unde se află și o [listă cu
  tichete][osmpoint-tickets]. De asemenea, în altă zi, punem la cale un
  mapping party în Regie, să marcăm pe hartă terasele de pe acolo.

[osmpoint]: http://poi.grep.ro/
[osmpoint-git]: https://github.com/pybucuresti/OsmPoint
[osmpoint-tickets]: https://github.com/pybucuresti/OsmPoint/issues
